---
title: "Wonen en werken in Krakau in 2026 – Tips voor de digital nomad"
description: "Wonen en werken in Krakau als digital nomad in 2026: live zlotykoers, wat een maand kost, coworking met actuele prijzen, nieuwe ov-tarieven en mijn tips."
date: 2018-11-06
updated: 2026-09-20
category: "digitalenomaden"
slug: "wonen-en-werken-in-krakau-polen"
lang: "nl"
draft: false
featuredImage: "/images/headers/wonen-en-werken-in-krakau-polen.webp"
---

Wonen en werken in Krakau als [digital nomad](/blog/digitalenomaden/digital-nomad-worden/), een interessante keuze! Dus jij wilt misschien een tijdje verblijven in deze Poolse stad? Nou, de stad heeft charme, maar je moet ervan houden. Krakau is, net als heel Polen, heel religieus. De stad is gevuld met kerken, kathedralen en kloosters. Daarnaast zijn de straten in het centrum gevuld met toeristen; de oude binnenstad is eigenlijk te klein voor het aantal mensen dat er rondloopt. Ik was er in 2018 en dat viel me toen al op. Inmiddels reis ik minder en train ik vooral bedrijven in AI, maar voor dit artikel heb ik alles wat ik toen opschreef opnieuw nagelopen voor 2026.

In dit artikel lees je hoe je in Krakau mensen leert kennen, waar je goed kunt werken (met de coworkingprijzen van dit moment), wat een maand leven kost in zloty en in euro's, hoe je woont, wat het ov kost sinds de nieuwe tarieven van maart 2026, en wat je als Nederlander regelt als je langer blijft. Wat er veranderd is sinds mijn bezoek: de stad heeft sinds 2023 een nachtelijk verkoopverbod op alcohol, dat op 1 september 2026 nog is verlengd, de coworkingscene is volwassen geworden, en de zloty is sterker dan toen. De koers hieronder wordt live opgehaald.

<div class="live-stats not-prose" id="krakau-live" data-fallback-date="18 september 2026">
<div class="live-stats__tile"><p class="live-stats__label">1 euro is nu</p><p class="live-stats__value" data-live="rate">4,36 zł</p><p class="live-stats__sub">Poolse zloty (PLN), koers van de ECB</p></div>
<div class="live-stats__tile"><p class="live-stats__label">Cappuccino</p><p class="live-stats__value" data-live="coffee">€ 3,77</p><p class="live-stats__sub">16,44 zł, gemiddelde volgens Numbeo</p></div>
<div class="live-stats__tile"><p class="live-stats__label">Weekkaart ov</p><p class="live-stats__value" data-live="pass">€ 14,90</p><p class="live-stats__sub">65 zł voor 7 dagen in de stadszone</p></div>
<div class="live-stats__tile"><p class="live-stats__label">Appartement centrum</p><p class="live-stats__value" data-live="rent">€ 821</p><p class="live-stats__sub">3.584 zł per maand, 1 slaapkamer, Numbeo</p></div>
<p class="live-stats__note" data-live="note">Koers van 18 september 2026. Zodra de pagina geladen is, wordt de koers ververst via Frankfurter (ECB-cijfers) en rekenen de tegels opnieuw.</p>
</div>

<script>
(function () {
  var box = document.getElementById('krakau-live'); if (!box || !window.fetch) return;
  var q = function (k) { return box.querySelector('[data-live="' + k + '"]'); };
  var nl = function (n, d) { return new Intl.NumberFormat('nl-NL', { minimumFractionDigits: d || 0, maximumFractionDigits: d || 0 }).format(n); };
  fetch('https://api.frankfurter.dev/v1/latest?from=EUR&to=PLN').then(function (r) { return r.json(); }).then(function (d) {
    var rate = d && d.rates && d.rates.PLN; if (!rate) return;
    window.krakauRate = rate;
    q('rate').textContent = nl(rate, 2) + ' zł';
    q('coffee').textContent = '€ ' + nl(16.44 / rate, 2);
    q('pass').textContent = '€ ' + nl(65 / rate, 2);
    q('rent').textContent = '€ ' + nl(3584 / rate);
    var dt = new Date(d.date + 'T12:00:00');
    q('note').textContent = 'Live koers van de ECB via Frankfurter van ' + dt.toLocaleDateString('nl-NL', { day: 'numeric', month: 'long', year: 'numeric' }) + '; de tegels zijn daarmee opnieuw berekend.';
    if (typeof window.krakauCalc === 'function') window.krakauCalc();
  }).catch(function () { /* fallback numbers stay */ });
})();
</script>

## Mensen leren kennen in Krakau als digital nomad

Mensen uit Polen kunnen vrij afstandelijk zijn, maar veel mensen staan ook heel open voor anderen. Het heeft natuurlijk te maken met de vele toeristen die de stad opvullen; dat zorgt bij sommige inwoners voor afkeer. Een tip: leer gewoon wat woordjes Pools en doe je best om die juist te gebruiken. Iedereen zal het waarderen. Maar ja, dit geldt voor de meeste plekken.

Dus, mensen leren kennen. Mijn favoriete hobby. Zelf loop ik vooral veel rond en spreek ik mensen aan. Ik geef een compliment, stel een willekeurige vraag of vraag simpelweg om een aansteker om een gesprek te starten. In Krakau vond ik dat lastiger dan elders. In 2018 was er één bar die er voor mij uitsprong: Spokój, een verstopt zaakje boven een ander café met een jong publiek dat open stond voor nieuwe connecties. Of het er nog is weet ik niet; Kazimierz zit vol met dit soort plekken, dus loop de wijk in en ga zitten waar het vol is.

> Ik vond het lastig om in Krakau te connecten met mensen. De situatie lijkt op die in Nederland, maar de mensen zijn soms nog meer gesloten. Het blijft voor velen vreemd als je ineens aangesproken wordt door een onbekende. Apps als Couchsurfing en Meetup, en de evenementen van de coworkings hieronder, maken het een stuk makkelijker.

![Een cafétafel bij het raam in een oude straat met een kop koffie, een notitieboek en een vensterbank vol tweedehands boeken](/images/spots/krakau-kazimierz-cafe.webp "Kazimierz: de vroegere Joodse wijk is nu de wijk van de cafés, vintage winkels en de meeste laptops per vierkante meter")

## Werken vanuit Krakau als digital nomad

In Krakau zijn er meer dan genoeg mogelijkheden om je werk te doen. De stad is een van de grootste kantoorsteden van Polen, dus je ziet hier en daar incubators en coworkingplekken, en er zijn echt meer dan genoeg koffiezaakjes. Dit zijn de plekken die ik aanraad, met de prijzen die ze op 20 september 2026 op hun eigen site noemden.

*   **Urban Coffee** is een kleine keten van speciality-koffiebars met drie vestigingen in Krakau: Plac Wolnica 12A in Kazimierz, Łobzowska 52 bij het oude centrum en Kalwaryjska 96 in Podgórze. Rustig, hip (bijna hipster-ish), mellow beats, goede americano's en personeel dat Engels spreekt en je graag iets over de stad vertelt.
*   **Yolk** (Sarego 5, in Kazimierz, op loopafstand van het oude centrum) is een van de best beoordeelde coworkings van de stad: stille kantoorverdiepingen, een levendig coworkingcafé en een binnentuin voor warme dagen. Een dagpas kost vanaf 93 zloty (zo'n €21), een flexplek per maand vanaf 975 zloty (ongeveer €223).
*   **Kalafiornia** zit in het hart van het centrum en is kleiner en huiselijker: coworking en kleine kantoren op flexibele voorwaarden, met een 5,0 op Google. Prijzen krijg je op aanvraag.

De plekken waar ik in 2018 zelf zat, met glazen wanden, een industriële look en muren vol eigenzinnige quotes, bestaan onder die naam niet meer. De scene vernieuwt zich snel; zoek op Google Maps op 'coworking' en je hebt binnen een minuut tien opties in de buurt.

## Wat kost een maand in Krakau?

Polen gebruikt geen euro maar de zloty; op 18 september 2026 kreeg je voor één euro 4,36 zloty (ECB-koers). De cijfers hieronder komen van Numbeo (gemiddelden uit 1.496 prijzen die 176 mensen in de afgelopen twaalf maanden invoerden, bijgewerkt op 17 september 2026), van de tarieventabel van vervoersautoriteit ZTP Kraków die sinds 2 maart 2026 geldt, en van coworking Yolk; de euro's zijn omgerekend tegen die koers. Ter vergelijking: in Amsterdam kost een appartement met één slaapkamer in het centrum volgens Numbeo gemiddeld €2.308 en het leven zonder huur €1.136 per maand.

| Kostenpost | In zloty | In euro's |
|---|---|---|
| Appartement, 1 slaapkamer, centrum | 3.584 zł per maand (3.000 – 4.500) | €821 (€688 – €1.031) |
| Appartement, 1 slaapkamer, buiten het centrum | 2.897 zł per maand (2.500 – 3.500) | €664 (€573 – €802) |
| Leven zonder huur, één persoon | 3.350 zł per maand | €768 |
| Maaltijd in een goedkoop restaurant | 48,50 zł | €11,11 |
| Cappuccino | 16,44 zł | €3,77 |
| Bier van de tap, 0,5 liter | 18 zł | €4,13 |
| Ov, kaartje van 60 minuten | 8 zł | €1,83 |
| Ov, weekkaart stadszone | 65 zł | €14,90 |
| Ov, maandkaart zonder inwonerskaart | 193 zł | €44,23 |
| Coworking, dagpas | 93 zł (Yolk) | €21,31 |

Gecontroleerd op 20 september 2026. Vul in de rekenhulp je eigen bedragen in zloty in; de euro's rekenen mee met de live koers bovenaan dit artikel.

<div class="tool not-prose" id="krakau-calc">
<p class="tool__title">Wat kost jouw maand in Krakau?</p>
<p class="tool__intro">Vul je bedragen in zloty in. De uitkomst in euro's gebruikt de live koers en vergelijkt met een gemiddelde maand in Amsterdam.</p>
<div class="tool__grid">
<label class="tool__field">Huur of Airbnb per maand (zł)<input class="tool__input" id="krakau-rent" type="number" min="0" step="50" value="3584"></label>
<label class="tool__field">Coworking per maand (zł)<input class="tool__input" id="krakau-cowork" type="number" min="0" step="25" value="975"></label>
<label class="tool__field">Leven zonder huur: eten, ov, uitgaan (zł)<input class="tool__input" id="krakau-other" type="number" min="0" step="50" value="3350"></label>
</div>
<div class="tool__results">
<div class="tool__result"><p class="tool__label">Per maand</p><p class="tool__value" id="krakau-eur">€ 1.813</p><p class="tool__sub" id="krakau-pln">7.909 zł, € 60 per dag</p></div>
<div class="tool__result"><p class="tool__label">Vergeleken met Amsterdam</p><p class="tool__value" id="krakau-vs">47% goedkoper</p><p class="tool__sub">Amsterdam: €3.444 per maand met huur in het centrum (Numbeo)</p></div>
</div>
<p class="tool__note">Rekenvoorbeeld, geen belofte. Coworking staat standaard op een flexplek bij Yolk; werk je vanuit cafés, zet het dan op nul.</p>
</div>

<script>
(function () {
  var $ = function (id) { return document.getElementById(id); };
  var eur = function (n) { return '€ ' + new Intl.NumberFormat('nl-NL', { maximumFractionDigits: 0 }).format(n); };
  var pln = function (n) { return new Intl.NumberFormat('nl-NL', { maximumFractionDigits: 0 }).format(n) + ' zł'; };
  var ams = 2308 + 1136;
  function calc() {
    var rate = window.krakauRate || 4.3635;
    var total = (+$('krakau-rent').value || 0) + (+$('krakau-cowork').value || 0) + (+$('krakau-other').value || 0);
    var inEur = total / rate;
    $('krakau-eur').textContent = eur(inEur);
    $('krakau-pln').textContent = pln(total) + ', ' + eur(inEur / 30) + ' per dag';
    var pct = Math.round((1 - inEur / ams) * 100);
    $('krakau-vs').textContent = pct >= 0 ? pct + '% goedkoper' : (-pct) + '% duurder';
  }
  window.krakauCalc = calc;
  ['krakau-rent', 'krakau-cowork', 'krakau-other'].forEach(function (id) { $(id).addEventListener('input', calc); });
  calc();
})();
</script>

## Wonen in Krakau als digital nomad

Wonen in Krakau is een prima en niet al te dure optie. Er zijn genoeg Airbnb's en hostels, en ben je van plan langer te blijven, dan huur je een appartement. Volgens Numbeo betaal je voor een appartement met één slaapkamer in het centrum gemiddeld 3.584 zloty per maand (zo'n €821), buiten het centrum 2.897 zloty (€664). In 2018 las ik nog over appartementen vanaf 200 euro buiten het centrum; die tijd is voorbij, al blijft het ver onder Nederlandse prijzen.

### Airbnb in Krakau

Toen ik er was, had ik al vanaf 15 euro per nacht een eigen appartementje; zelfs in het centrum betaalde ik vaak maar 20 tot 30 euro. Reken nu op meer, zeker in het hoogseizoen. Het centrum is 's avonds rustiger dan je bij zo'n toeristische stad zou verwachten, en dat is sinds het nachtelijke alcoholverbod (zie verderop) alleen maar beter geworden.

### Hostels

Hostels zijn niet duur, maar liggen vaak dicht bij de prijs van een simpele Airbnb. Het kan leuk zijn om zo mensen te leren kennen, maar qua comfort en concentratie komt een eigen appartement vaak beter uit.

## Vervoer in Krakau

Het openbaar vervoer (trams en bussen van MPK) is uitstekend en goedkoop, ook na de nieuwe tarieven die sinds 2 maart 2026 gelden. Een kaartje van 15 minuten kost 4 zloty, 60 minuten 8 zloty, 90 minuten 9 zloty. Een 24-uurskaart kost 20 zloty, 72 uur 55 zloty en een weekkaart voor de stadszone 65 zloty. Blijf je een maand, dan betaal je zonder Krakause inwonerskaart 193 zloty voor een maandkaart (zo'n €44); inwoners met de Karta Krakowska betalen 99 zloty. Kaartjes koop je in de automaten in de tram of via de apps van de vervoerder.

![Een blauw-witte tram bij een halte in een oude straat, met een papieren kaartje en een muntje op de bank van de halte](/images/spots/krakau-tram-ticket.webp "Een tramkaartje van 60 minuten kost in Krakau 8 zloty, nog geen twee euro")

## Vrije tijd in Krakau

Poeh, ja, dit is een lastige. Krakau is heel erg ingesteld op toerisme. Ik som daarom een paar hotspots voor je op, en een paar plekken die de meeste mensen niet zien als ze naar Krakau gaan. Natuurlijk moet je zelf ook de stad een beetje ontdekken als je er bent. Je moet niet lui worden als digital nomad ;)

### 1. Wawel

Het Wawel-kasteel moet je een keer hebben gezien. Dit reusachtige, indrukwekkende complex kent heel wat Europese architectuurstijlen, van de middeleeuwen tot de renaissance, met een tuin in Italiaanse stijl. Meerdere Poolse koningen hebben hier hun leven doorgebracht. Het hoort bij het historische centrum van Krakau dat in 1978 als een van de allereerste plekken ter wereld op de Werelderfgoedlijst van UNESCO kwam.

### 2. De Rynek Główny

De grote markt alleen al is een plek die je gezien moet hebben: een van de grootste middeleeuwse pleinen van Europa, omringd door prachtige gebouwen. Elk uur klinkt vanaf de toren van de Mariakerk de **hejnał**, een trompetsignaal dat abrupt afbreekt. Het verhaal gaat dat een wachter in 1241 vanaf de toren de Mongoolse ruiters zag naderen en op zijn trompet alarm blies, tot een pijl hem in de keel trof. Sindsdien stopt de melodie op precies dat moment.

![Een oude bakstenen kerktoren bij zonsopgang met een gouden trompet die uit een klein raampje steekt, boven een leeg marktplein](/images/spots/krakau-rynek-trompet.webp "De hejnał vanaf de Mariakerk: elk uur een melodie die abrupt stopt, sinds 1241")

### 3. Kazimierz

De voormalige Joodse wijk Kazimierz hoort ook bij het UNESCO-erfgoed en is inmiddels veranderd in een hip, bijna artistiek wijkje. Je hebt er genoeg restaurants, vintage zaakjes en cafés, en het is de wijk waar je als digital nomad waarschijnlijk het meeste tijd doorbrengt. Loop er heerlijk rond, ook op zondag.

### 4. De Poolse Alpen

En tot slot, trek even lekker terug in de Poolse Alpen. Oké, het zijn de Tatra's, maar ze lijken er verdacht veel op: een prachtig berglandschap op zo'n twee uur rijden van de stad, met Zakopane als uitvalsbasis. Ben je even klaar met het drukke stadsleven, dan is dit de ideale plek om je terug te trekken. Oh ja, in de winter kan er smog hangen in Krakau; ook dan wil je er soms even uit.

![Een laptop op een houten balkontafel van een berghut met besneeuwde bergtoppen en een dennenbos op de achtergrond](/images/spots/krakau-tatra-laptop.webp "De Tatra's: twee uur van Krakau, en de beste plek om een week vanuit een berghut te werken")

### Goed om te weten: nachtelijk alcoholverbod

Sinds 1 juli 2023 mogen winkels, supermarkten en tankstations in Krakau 's nachts geen alcohol meer verkopen om mee te nemen; sinds 1 september 2026 geldt dat verbod van 22:00 tot 06:00 uur. Het aantal politie-interventies rond alcohol daalde in het tweede jaar met ruim zestig procent, en zo'n 84 procent van de inwoners staat erachter. In cafés en restaurants kun je gewoon blijven bestellen, maar wie na tienen nog een fles wijn voor op het balkon wil halen, komt voor een dichte deur.

## Praktisch voor Nederlanders in Krakau

*   **Geld:** Polen gebruikt de zloty. Pinnen kan vrijwel overal, en betaal in zloty (niet in euro's) als een automaat of terminal het vraagt.
*   **Verblijf:** als EU-burger heb je geen visum nodig en de eerste drie maanden hoef je niets te regelen. Blijf je langer dan drie maanden, dan moet je je verblijf laten registreren bij het provinciekantoor (het Małopolski Urząd Wojewódzki in Krakau).
*   **Nederland:** blijf je binnen een jaar langer dan acht maanden buiten Nederland (dat hoeft niet aaneengesloten te zijn), dan moet je je laten uitschrijven uit de Basisregistratie Personen. Doe je dat niet, dan kun je een boete krijgen.
*   **Zorg:** met je Nederlandse zorgverzekering en de gratis Europese zorgpas (EHIC) ben je in Polen gedekt voor noodzakelijke zorg. Sluit daarnaast een doorlopende reisverzekering af als je vaak onderweg bent.
*   **Belasting en werk:** hoe het zit met je fiscale woonplaats en je KVK-inschrijving als je langer weg bent, lees je in mijn artikel over [digital nomad worden](/blog/digitalenomaden/digital-nomad-worden/).

## Conclusie: wonen en werken in Krakau als digital nomad

Krakau is een prachtige stad, maar kent daardoor ook heel veel toerisme. Er is veel te vinden rondom religie en historie, en meer dan genoeg plekken om te werken of een drankje te doen. De prijzen zijn duidelijk lager dan in Nederland, al is het niet zo goedkoop als bijvoorbeeld [Servië](/blog/digitalenomaden/wonen-en-werken-in-novi-sad-servie/). De mensen staan niet allemaal open voor buitenlanders, maar in Kazimierz en bij de coworkings vind je altijd jouw club mensen. Ik zou zeggen, succes en geniet!

<aside class="cta-box cta-box--book not-prose"><div><p class="cta-box__eyebrow">Gratis boek</p><p><strong>Dé inspiratie voor een vrij leven.</strong> Alle verhalen en lessen uit zes jaar reizen en online werken staan in mijn boek. Gratis en direct te downloaden, geen e-mail nodig.</p></div><a class="btn btn-primary" href="/boek/">Download het boek</a></aside>
