---
title: "Beste crypto 2026 – 10 cryptomunten met groeipotentie"
description: "Beste crypto 2026: live koersen, de tien munten die ik volg, wat er van mijn lijst van 2024 terechtkwam, waar ik op let en waar je veilig koopt."
date: 2024-01-19
updated: 2026-09-19
category: "web3"
slug: "beste-crypto-munten-2024"
lang: "nl"
draft: false
featuredImage: "/images/headers/beste-crypto-munten-2024.webp"
---

**Welke crypto koop je in 2026?** Die vraag krijg ik nog steeds het vaakst, en het eerlijke antwoord begint met een blik terug. In januari 2024 zette ik hier tien munten op een rij. Sindsdien is er van alles gebeurd: Bitcoin zette in oktober 2025 een record neer van ruim 125.000 dollar, de Europese MiCA-regels gingen in, Wall Street kwam binnen via ETF's, en de meeste altcoins uit mijn lijst staan nog altijd 60 tot 98% onder hun hoogste koers ooit. Dat laatste is geen reden om te stoppen met lezen, wel om anders naar zo'n lijst te kijken.

In dit artikel lees je waar ik in 2026 op let bij het kiezen van een munt, wat er van mijn lijst van 2024 terechtkwam (met de echte cijfers), welke tien munten ik nu volg en waarom, hoe je de marktwaarde van een munt zelf doorrekent, en waar je als Nederlander of Belg veilig koopt. De koersen hieronder worden live opgehaald, dus die kloppen ook als je dit over een half jaar leest.

<div class="live-stats not-prose" id="beste-live" data-fallback-date="20 september 2026">
<div class="live-stats__tile"><p class="live-stats__label">Bitcoin (BTC)</p><p class="live-stats__value" data-live="btc">€ 69.983</p><p class="live-stats__sub" data-live="btc-24h">-1,0% in 24 uur</p></div>
<div class="live-stats__tile"><p class="live-stats__label">Ethereum (ETH)</p><p class="live-stats__value" data-live="eth">€ 2.246</p><p class="live-stats__sub" data-live="eth-24h">-2,5% in 24 uur</p></div>
<div class="live-stats__tile"><p class="live-stats__label">Solana (SOL)</p><p class="live-stats__value" data-live="sol">€ 94,37</p><p class="live-stats__sub" data-live="sol-24h">-3,3% in 24 uur</p></div>
<div class="live-stats__tile"><p class="live-stats__label">XRP (XRP)</p><p class="live-stats__value" data-live="xrp">€ 1,20</p><p class="live-stats__sub" data-live="xrp-24h">-2,5% in 24 uur</p></div>
<p class="live-stats__note" data-live="note">Koersen van 20 september 2026 (CoinPaprika). Zodra de pagina geladen is, worden ze ververst via CoinGecko.</p>
</div>

<script>
(function () {
  var box = document.getElementById('beste-live'); if (!box || !window.fetch) return;
  var q = function (k) { return box.querySelector('[data-live="' + k + '"]'); };
  var nl = function (n, d) { return new Intl.NumberFormat('nl-NL', { minimumFractionDigits: d, maximumFractionDigits: d }).format(n); };
  fetch('https://api.coingecko.com/api/v3/simple/price?ids=bitcoin,ethereum,solana,ripple&vs_currencies=eur&include_24hr_change=true').then(function (r) { return r.json(); }).then(function (p) {
    var map = { btc: 'bitcoin', eth: 'ethereum', sol: 'solana', xrp: 'ripple' };
    Object.keys(map).forEach(function (k) {
      var c = p[map[k]]; if (!c || typeof c.eur !== 'number') return;
      var v = c.eur, ch = c.eur_24h_change || 0;
      q(k).textContent = '€ ' + nl(v, v >= 100 ? 0 : 2);
      q(k + '-24h').textContent = (ch >= 0 ? '+' : '') + nl(ch, 1) + '% in 24 uur';
    });
    q('note').textContent = 'Live koersen via CoinGecko, opgehaald op ' + new Date().toLocaleString('nl-NL', { day: 'numeric', month: 'long', year: 'numeric', hour: '2-digit', minute: '2-digit' }) + '.';
  }).catch(function () { /* fallback numbers stay */ });
})();
</script>

Eén ding vooraf: dit is geen financieel advies, maar mijn eigen manier van kijken. Ik leg zelf elke maand een vast bedrag in bij de grote munten en laat de rest met rust. Hoe dat werkt lees je in mijn [complete guide over geld verdienen met crypto](/blog/web3/handelen-in-crypto-valuta/).

## Zo begin je met crypto

Om een munt te kopen heb je allereerst een plek nodig om die te verhandelen. Dit doe je het eenvoudigst (en het goedkoopst) via het Nederlandse **[Finst](/go/finst)**: 0,15% handelskosten zonder verborgen spread, ruim 400 munten en sinds juli 2025 een MiCA-vergunning van de AFM. Een account aanmaken is gratis.

[Gratis Account Aanmaken](/go/finst)

## Wat er van mijn lijst van 2024 terechtkwam

Voordat ik je een nieuwe lijst geef, wil ik eerst de oude afrekenen. Dit waren mijn tien munten van januari 2024, met de koers op 20 september 2026 en hun hoogste koers ooit (in dollars, bron CoinPaprika en CoinLore):

| Munt uit de lijst van 2024 | Koers nu | Hoogste koers ooit | Verschil |
|---|---|---|---|
| Bitcoin (BTC) | $ 80.334 | $ 126.173 (6 okt 2025) | -36% |
| Ethereum (ETH) | $ 2.578 | $ 4.946 (24 aug 2025) | -48% |
| BNB (BNB) | $ 751 | $ 1.371 (13 okt 2025) | -45% |
| Cardano (ADA) | $ 0,22 | $ 3,10 (2 sep 2021) | -93% |
| Polkadot (DOT) | $ 1,10 | $ 55,00 (4 nov 2021) | -98% |
| Solana (SOL) | $ 108 | $ 294 (19 jan 2025) | -63% |
| Polygon (MATIC, nu POL) | $ 0,105 | $ 2,91 (dec 2021, als MATIC) | -96% |
| Avalanche (AVAX) | $ 9,77 | $ 145,67 (21 nov 2021) | -93% |
| VeChain (VET) | $ 0,0083 | niet vergelijkbaar (tokensplitsing in 2018) | plek 96 |
| Dogecoin (DOGE) | $ 0,085 | $ 0,75 (8 mei 2021) | -89% |

Wat je hier ziet, is de belangrijkste les van dit hele artikel. De drie munten die in 2025 een nieuw record zetten (Bitcoin, Ethereum, BNB) zijn precies de grootste. De rest van de lijst kwam in de bull market van 2024-2025 niet eens in de buurt van de toppen van 2021. Wie in januari 2024 "gespreid" in mijn tien munten stapte, deed het duidelijk slechter dan wie gewoon Bitcoin en Ethereum kocht. Ik had het in 2024 dus voor een deel mis, en dat mag je weten.

Wat het niet betekent: dat altcoins nutteloos zijn. Wel dat de meeste altcoins een korte tijd hebben waarin ze glanzen, en dat je daarna een nieuwe cyclus nodig hebt om er ooit weer uit te komen. Daarom staan er in mijn lijst van 2026 minder "veelbelovende projecten" en meer munten die ook echt gebruikt worden.

![Een weegschaal met één grote gouden munt tegenover een handvol kleine munten](/images/spots/beste-weegschaal.webp "De les van 2024: één grote munt woog zwaarder dan tien kleine")

## Waar ik in 2026 op let bij een cryptomunt

Ik had in 2024 negen criteria. Die gelden nog steeds, maar ik heb ze korter gemaakt en aangevuld met wat ik sindsdien leerde.

### 1. Marktwaarde (market cap), niet de prijs

De marktwaarde is de prijs per munt maal het aantal munten in omloop. Een munt van €0,00001 kan meer waard zijn dan een munt van €100, als er maar genoeg van zijn. Kijk daarbij ook naar de **volledig verwaterde marktwaarde**: alle munten die nog vrijkomen aan het team en vroege investeerders. Zit daar een groot gat tussen, dan komt er nog veel aanbod op de markt. Met de rekentool hieronder zie je in één oogopslag wat een koersdoel eigenlijk betekent.

<div class="tool not-prose" id="beste-mcap">
<p class="tool__title">Wat als deze munt zo groot wordt als die andere?</p>
<p class="tool__intro">Vul de koers en marktwaarde van een munt in en een doelmarktwaarde. De tool rekent uit welke koers daarbij hoort. Standaard: Cardano (€0,19, €7,5 miljard) naar de marktwaarde van Solana (€55 miljard), cijfers van 20 september 2026.</p>
<div class="tool__grid">
<label class="tool__field">Koers nu (€)<input class="tool__input" id="beste-prijs" type="number" min="0" step="0.01" value="0.19"></label>
<label class="tool__field">Marktwaarde nu (€ miljard)<input class="tool__input" id="beste-mcap-nu" type="number" min="0" step="0.1" value="7.5"></label>
<label class="tool__field">Doelmarktwaarde (€ miljard)<input class="tool__input" id="beste-mcap-doel" type="number" min="0" step="1" value="55"></label>
</div>
<div class="tool__results">
<div class="tool__result"><p class="tool__label">Koers bij die marktwaarde</p><p class="tool__value" id="beste-koers-doel">€ 1,39</p><p class="tool__sub">bij gelijkblijvend aantal munten</p></div>
<div class="tool__result"><p class="tool__label">Vermenigvuldiging</p><p class="tool__value" id="beste-factor">x 7,3</p><p class="tool__sub">ten opzichte van de koers nu</p></div>
</div>
<p class="tool__note">Rekenvoorbeeld, geen voorspelling. Ter vergelijking: de marktwaarde van Bitcoin was op 20 september 2026 zo'n €1.400 miljard, die van Ethereum €274 miljard.</p>
</div>

<script>
(function () {
  var $ = function (id) { return document.getElementById(id); };
  var nl = function (n, d) { return new Intl.NumberFormat('nl-NL', { minimumFractionDigits: d, maximumFractionDigits: d }).format(n); };
  function calc() {
    var prijs = +$('beste-prijs').value || 0, nu = +$('beste-mcap-nu').value || 0, doel = +$('beste-mcap-doel').value || 0;
    var factor = nu > 0 ? doel / nu : 0, koers = prijs * factor;
    $('beste-koers-doel').textContent = '€ ' + nl(koers, koers >= 100 ? 0 : (koers >= 1 ? 2 : 4));
    $('beste-factor').textContent = 'x ' + nl(factor, 1);
  }
  ['beste-prijs', 'beste-mcap-nu', 'beste-mcap-doel'].forEach(function (id) { $(id).addEventListener('input', calc); });
  calc();
})();
</script>

### 2. Handelsvolume en liquiditeit

Een hoog en stabiel handelsvolume betekent dat er echte kopers en verkopers zijn en dat je je positie ook weer kwijt kunt. Bij hele kleine munten is dat vaak niet zo: je kunt ze kopen, maar zodra jij wilt verkopen zakt de koers door je eigen order. Koop alleen munten waar je zonder gedoe weer uit kunt.

### 3. Wordt het gebruikt?

Dit is in 2026 mijn belangrijkste vraag geworden. Niet "wat belooft het whitepaper", maar: gaat er vandaag geld, data of handel over deze blockchain heen? Stablecoins, tokenisatie van obligaties en aandelen, gedecentraliseerde beurzen en betalingen tussen landen zijn de toepassingen die nu draaien. Munten die daarin een rol spelen, hebben een reden om te bestaan als de hype voorbij is.

### 4. Tokenomics

Hoe werkt de munt? Waar heb je hem voor nodig, worden er nieuwe bijgemaakt of juist vernietigd, en wanneer komen de munten van het team vrij? Een goed product met slechte tokenomics is een slechte investering. Uniswap liet eind 2025 zien hoe het ook kan: het protocol vernietigde 100 miljoen UNI en laat sinds die tijd een deel van de handelskosten naar de munt vloeien.

### 5. Team, community en transparantie

Kijk naar wie het bouwt, of ze nog bouwen (GitHub is openbaar) en of de community uit gebruikers bestaat of alleen uit mensen die op een airdrop wachten. En kijk wie de sleutels heeft: één persoon die een smart contract kan aanpassen, is een risico dat in 2026 nog steeds honderden miljoenen kostte. De grootste hacks van dit jaar (Drift, KelpDAO, het Liquid Network, samen bijna een miljard dollar) kwamen niet door de blockchain zelf, maar door toegangsrechten en bruggen tussen netwerken.

### 6. Prestaties in de vorige cyclus

Eerdere prestaties zijn geen garantie, maar ze zeggen wel iets. Een project dat in de bull market van 2024-2025 niet eens in de buurt van zijn oude top kwam, heeft daar meestal een reden voor. Kijk daarom niet alleen naar hoe hard een munt kan stijgen, maar ook naar hoe hij zich hield toen het slecht ging.

![Een vergrootglas boven een rij munten waarvan er één oplicht](/images/spots/beste-vergrootglas.webp "Zelf onderzoek doen blijft de enige manier om de parels van de rest te scheiden")

**[›> Crypto begrijpen gaat het makkelijkst door het te gebruiken. Maak daarom je gratis account aan bij Finst en begin met een klein bedrag.](/go/finst)**

## De grootste cryptomunten in september 2026

De dertig grootste munten zijn samen goed voor zo'n 97% van de totale marktwaarde. Dit zijn de tien grootste 'echte' munten naar marktwaarde in euro's (afgeleide munten zoals gestakete of 'wrapped' ether laat ik weg, bron CoinPaprika):

| # | Munt | Marktwaarde | Wat het is |
|---|---|---|---|
| 1 | Bitcoin (BTC) | ± €1.406 mld | Digitaal goud, het begin van alles |
| 2 | Ethereum (ETH) | ± €274 mld | De computer op de blockchain waar de meeste apps op draaien |
| 3 | Tether (USDT) | ± €160 mld | Stablecoin, altijd één dollar waard |
| 4 | BNB (BNB) | ± €87 mld | Munt van de exchange Binance en zijn eigen blockchain |
| 5 | XRP (XRP) | ± €76 mld | Snelle betalingen tussen banken en landen |
| 6 | USD Coin (USDC) | ± €65 mld | Stablecoin met Amerikaanse en Europese vergunningen |
| 7 | Solana (SOL) | ± €55 mld | Snelle, goedkope blockchain voor apps en memecoins |
| 8 | Tron (TRX) | ± €28 mld | Blockchain waar veel stablecoin-betalingen overheen gaan |
| 9 | Zcash (ZEC) | ± €20 mld | Privacymunt, de grote verrassing van 2025-2026 |
| 10 | Hyperliquid (HYPE) | ± €18 mld | Gedecentraliseerde handelsbeurs met eigen munt |

Wat opvalt: twee van de tien zijn stablecoins, en twee namen (Zcash en Hyperliquid) stonden in 2024 nergens in de buurt van deze lijst. Wat er niet meer in staat: Cardano (plek 20), Avalanche (plek 33), Polkadot (rond plek 36) en Polygon (plek 79). Zo snel gaat dat.

## De trends van 2026

Elke cyclus heeft zijn eigen thema. In 2021 waren dat [NFT's](/blog/web3/nft-uitleg/) en de [metaverse](/blog/web3/metaverse-crypto/), in 2024 [AI-crypto](/blog/web3/ai-crypto-kunstmatige-intelligentie/) en [memecoins](/blog/web3/meme-coins-kopen-crypto/). In 2026 is het thema saaier, en dat is precies waarom de grote partijen nu instappen:

*   **Stablecoins.** Alle dollar-munten samen zijn zo'n 290 miljard dollar waard (CoinGecko, 20 september 2026). Het meest gebruikte stukje crypto ter wereld.
*   **Tokenisatie.** Staatsobligaties, aandelen en goud als token op een blockchain. Alleen al aan Amerikaanse staatsobligaties stond in juli 2026 ruim 16 miljard dollar op de blockchain (rwa.xyz). Meer daarover in mijn artikel over [tokenisatie](/blog/web3/data-tokenisation-crypto/).
*   **ETF's.** Amerikaanse Bitcoin-ETF's beheren ruim 100 miljard dollar en bezitten ruim 6% van alle Bitcoin. Sinds 2025 zijn er ook fondsen voor Ethereum, Solana en XRP. Zie mijn uitleg over de [Bitcoin spot ETF](/blog/web3/bitcoin-spot-etf-exchange-traded-fund/).
*   **Privacy.** Zcash steeg in een jaar tijd tientallen keren in waarde en kreeg in 2026 een eigen ETF. Privacymunten zijn samen zo'n 35 miljard dollar waard, maar door diezelfde privacy koop je ze niet bij een Nederlandse exchange.
*   **DeFi op de rails.** Minder yield-farming, meer echte producten: lenen bij Aave, sparen in dollars bij Sky, handelen op Hyperliquid. Zie mijn artikel over [DeFi-munten](/blog/web3/defi-crypto-munten/).

## Beste crypto om in te investeren in 2026

Hier is mijn lijst voor 2026. Geen tien "hidden gems", maar tien munten waarvan ik snap wat ze doen, met per munt de plussen, de minnen en voor wie hij is. Alle cijfers zijn van 20 september 2026.

1.  **Bitcoin (BTC)**
2.  **Ethereum (ETH)**
3.  **Solana (SOL)**
4.  **XRP (XRP)**
5.  **BNB (BNB)**
6.  **Chainlink (LINK)**
7.  **Hyperliquid (HYPE)**
8.  **Tron (TRX)**
9.  **Cardano (ADA)**
10.  **Dogecoin (DOGE)**

## 1. Bitcoin (BTC)

*   **Plus:** de grootste, de oudste en de enige munt die pensioenfondsen en overheden serieus nemen. Amerikaanse ETF's bezitten inmiddels zo'n 1,3 miljoen Bitcoin, ruim 6% van alle munten die er ooit komen.
*   **Min:** de dagen van een x100 zijn voorbij, en de koers beweegt sinds 2026 vooral mee met de aandelenmarkt. Van de top van oktober 2025 (126.173 dollar) staat hij een derde lager.
*   **Voor wie:** iedereen die met crypto begint. Ik zou geen portfolio bouwen zonder.

Bitcoin blijft om een reden nummer één. De halving van april 2024 halveerde de uitgifte tot 3,125 Bitcoin per block, de volgende komt rond 2028. Er zullen nooit meer dan 21 miljoen munten zijn. Wie de dip van juni 2026 (onder de 60.000 dollar) aangreep om bij te kopen, staat nu weer in de plus. Wie sinds januari 2025 elke maand een vast bedrag inlegde, heeft de top én de dip meegemaakt zonder er wakker van te liggen.

[Bitcoin kopen op Finst](/go/finst)

## 2. Ethereum (ETH)

*   **Plus:** de blockchain waar het meeste op gebouwd is. Van de 92 miljard dollar die in DeFi vastzit, staat 52 miljard op Ethereum (DefiLlama). Zo'n 32% van alle ether is ingezet als staking, en sinds juli 2024 zijn er Amerikaanse Ethereum-ETF's.
*   **Min:** niemand weet zeker of Ethereum de nummer twee blijft. Solana pakt de memecoins en de snelle apps, en het nieuwe record van augustus 2025 (4.946 dollar) staat inmiddels weer bijna de helft lager.
*   **Voor wie:** wie naast Bitcoin één munt wil die de rest van de cryptowereld draaiende houdt.

Sinds de overstap naar Proof-of-Stake in 2022 verbruikt Ethereum vrijwel geen stroom meer, en sinds de Pectra-upgrade van mei 2025 kan één validator tot 2.048 ether inzetten. Voor jou is vooral van belang dat je ether kunt staken: bij Finst tegen 1,50% per jaar (september 2026), via een eigen wallet iets meer. Hoe dat precies werkt lees je in mijn artikel over [Proof of Work en Proof of Stake](/blog/web3/proof-of-work-proof-of-stake-pow-pos-consensus-mechanism-cypto/).

[Ethereum kopen op Finst](/go/finst)

## 3. Solana (SOL)

*   **Plus:** snel, goedkoop en het epicentrum van alles wat in 2024-2026 populair was: memecoins, handelsapps, tokenisatie van aandelen. Sinds oktober 2025 zijn er Amerikaanse Solana-ETF's, samen goed voor zo'n 1,5 miljard dollar.
*   **Min:** het netwerk viel in het verleden meerdere keren uit, en Solana is ook de thuisbasis van het memecoin-casino: op sommige dagen worden er 42.000 nieuwe munten per dag gelanceerd, waarvan minder dan 2% ooit een echte beurs haalt.
*   **Voor wie:** wie gelooft dat crypto vooral een consumententechnologie wordt.

Solana zette in januari 2025 een record van 294 dollar neer en staat daar nu ruim 60% onder. In 2024 schreef ik nog dat het project "als een feniks zou kunnen herrijzen" na de val van FTX. Dat gebeurde, en daarna kwam de kater. Staken kan bij Finst tegen 2,80% per jaar.

[Solana kopen op Finst](/go/finst)

## 4. XRP (XRP)

*   **Plus:** gebouwd voor betalingen tussen banken en landen, sinds eind 2024 met een eigen dollar-stablecoin (RLUSD) en sinds 2025 met Amerikaanse ETF's. Na jaren van rechtszaken is de juridische mist rond het bedrijf erachter (Ripple) opgetrokken.
*   **Min:** een groot deel van de munten is in handen van Ripple zelf, en de koers staat nog altijd onder het record van januari 2018 (3,84 dollar).
*   **Voor wie:** wie inzet op het "saaie" gebruik van crypto door banken.

XRP was in 2024 de munt waar ik het minst mee had, en juist die klom in de afgelopen twee jaar naar plek vijf van de wereld. Een goede herinnering dat mijn gevoel geen goede indicator is.

[XRP kopen op Finst](/go/finst)

## 5. BNB (BNB)

*   **Plus:** de munt van de grootste exchange ter wereld, met een eigen blockchain waar veel handel en DeFi op draait (5,7 miljard dollar aan TVL). Zette in oktober 2025 een nieuw record neer van 1.371 dollar.
*   **Min:** alles hangt aan één bedrijf. Binance mag Nederlanders sinds 2023 niet meer bedienen omdat het geen Nederlandse vergunning kreeg, en de blockchain wordt gecontroleerd door een kleine groep partijen.
*   **Voor wie:** wie het risico van één bedrijf accepteert in ruil voor een munt die bewezen heeft cycli te overleven.

In 2024 gaf ik BNB een onvoldoende op veiligheid en transparantie. Dat oordeel houd ik, en toch deed de munt het beter dan bijna al mijn andere keuzes. Zo eerlijk moet je zijn.

## 6. Chainlink (LINK)

*   **Plus:** het 'kabeltje' tussen blockchains en de echte wereld. Elke DeFi-app die een koers nodig heeft, elke bank die een obligatie tokeniseert, heeft zo'n verbinding nodig, en Chainlink is de standaard geworden.
*   **Min:** het gebruik groeit, de munt niet per se mee: LINK staat 77% onder zijn top van 2021. De vraag is of de waarde van al dat verkeer ooit bij de munt terechtkomt.
*   **Voor wie:** wie in tokenisatie gelooft maar niet op één bank of één blockchain wil gokken.

## 7. Hyperliquid (HYPE)

*   **Plus:** de grootste gedecentraliseerde beurs voor handelen met hefboom, met ruim 170 miljard dollar aan handelsvolume per maand. De munt verdrievuldigde in 2026 en zette op 19 september 2026 een nieuw record neer.
*   **Min:** het verdienmodel is een casino voor hefboomhandel, precies het soort handel waarvan ik je in al mijn artikelen afraad. En een munt die net op zijn hoogste punt ooit staat, koop je zelden op een goed moment.
*   **Voor wie:** ervaren beleggers die een klein bedrag willen inzetten op de infrastructuur van de cryptohandel. Controleer of je exchange hem aanbiedt.

## 8. Tron (TRX)

*   **Plus:** de saaiste munt in deze lijst en misschien wel de meest gebruikte: over het Tron-netwerk gaat een groot deel van alle stablecoin-betalingen ter wereld, vooral in Azië, Afrika en Latijns-Amerika. De koers staat maar 22% onder zijn record van december 2024, waar de meeste altcoins 80 tot 95% verloren.
*   **Min:** sterk gecentraliseerd rond één oprichter, en Europese regels rond stablecoins (MiCA) kunnen het gebruik in Europa beperken.
*   **Voor wie:** wie wil beleggen in wat mensen daadwerkelijk met crypto doen: dollars versturen. Staken kan bij Finst tegen 1,60% per jaar.

## 9. Cardano (ADA)

*   **Plus:** nog steeds een top-20-munt, op elke Nederlandse exchange te koop, met een trouwe community en een wetenschappelijke aanpak.
*   **Min:** de cijfers. Cardano staat 93% onder zijn top van 2021 en kwam in de bull market van 2024-2025 niet in de buurt. De trage aanpak die ik in 2024 als "potentieel veerkrachtiger" omschreef, bleek vooral traag.
*   **Voor wie:** wie er al in zit en de tijd heeft. Als nieuwe aankoop zou ik eerst naar de munten hierboven kijken.

Ik laat Cardano bewust in de lijst staan, omdat het de munt is die de meeste Nederlanders bezitten en omdat je van een verliezer meer leert dan van een winnaar. Staken levert bij Finst 1,20% per jaar op.

[Cardano kopen op Finst](/go/finst)

## 10. Dogecoin (DOGE)

*   **Plus:** de eerste memecoin (2013), nog steeds zo'n 13 miljard euro waard en de enige memecoin met een serieuze geschiedenis van overleven.
*   **Min:** geen maximaal aantal munten, geen ontwikkelteam van betekenis en een koers die 89% onder het record van mei 2021 staat.
*   **Voor wie:** niemand als investering. Ik zet Dogecoin, net als in 2024, in de lijst als les.

Dogecoin laat zien dat een sterke community en een goed verhaal de koers jaren kunnen dragen, ook zonder echt gebruik. Wat het ook laat zien: wie in de hype van 2021 kocht, wacht vijf jaar later nog steeds. Wil je toch met memecoins spelen, lees dan eerst mijn artikel over [het kopen van kleine memecoins](/blog/web3/meme-coins-kopen-crypto/), inclusief wat het me kostte.

![Een boeket van verschillende munten in een vaas](/images/spots/crypto-altcoins.webp "Altcoins: duizenden munten, elk met een eigen idee")

## Hier handel je in cryptovaluta (crypto exchange)

Er zijn verschillende plekken om crypto te verhandelen. Wees bewust van je keuze. Sommige platforms pakken grove commissies op je winsten of je inleg, of verstoppen die in de spread tussen de aan- en verkoopprijs. De makkelijkste én goedkoopste manier om te beginnen is **[Finst](/go/finst)**.

[![Crypto kopen](/images/migrated/finst-crypto-kopen-2.webp)](/go/finst)

Starten met Finst is net zo simpel als het lijkt. Je maakt een account aan en kunt met de app op je telefoon direct starten. Je vindt er **ruim 400 cryptomunten** en betaalt een vaste 0,15% per transactie, zonder verborgen spread. Per €1.000 is dat €1,50, tegenover €2,50 bij Bitvavo. Alle munten uit mijn lijst die je op een Nederlandse exchange kunt kopen, vind je er.

Belangrijk om vooraf te weten is dat [**Finst**](/go/finst) een verificatieproces heeft dat zo'n 5 minuten duurt. Dit proces heet **KYC** (Know Your Customer) en is verplicht voor elke Europese exchange met vergunning. Houd je paspoort of rijbewijs dus bij de hand.

Daarbij is Finst **een Nederlands bedrijf** met sinds 24 juli 2025 een MiCA-vergunning van de AFM. Dat betekent dat je geld gescheiden wordt bewaard van het bedrijfsgeld en dat er toezicht is. Een uitgebreide review lees je in mijn [Finst review](/blog/review/finst-crypto-exchange/), en de vergelijking met de grootste van Nederland in mijn [Bitvavo review](/blog/review/bitvavo-review-crypto/).

[Koop crypto via Finst](/go/finst)

Wil je ook munten kopen die niet op een Nederlandse exchange staan, zoals Zcash of Monero? Dan heb je een buitenlandse exchange met Europese vergunning nodig, plus een eigen wallet. Welke dat zijn lees je in mijn overzicht van [de beste crypto exchanges](/blog/web3/beste-crypto-exchange/).

## Je cryptomunten bewaren

Waar je je munten laat, is net zo belangrijk als welke je koopt. Je hebt drie smaken:

*   **Op de exchange.** Bij een platform met MiCA-vergunning, zoals Finst of Bitvavo, staan je munten gescheiden van het bedrijfsgeld en onder toezicht. Voor bedragen waar je regelmatig mee handelt is dit prima. Zet wel twee-factor-authenticatie aan met een authenticator-app, nooit via sms.
*   **Software wallet.** Een app op je telefoon of computer waarvan alleen jij de herstelwoorden hebt. Handig als je apps op de blockchain wilt gebruiken, maar dan ben jij ook de enige die je munten kan kwijtraken.
*   **Hardware wallet.** Een apparaatje van bijvoorbeeld Ledger of Trezor dat je sleutels offline bewaart. Voor bedragen die je jaren wilt vasthouden de veiligste keuze, al bewees 2026 dat ook dat niet waterdicht is: bij gebruikers van de Coldcard-wallet werd in juli ruim 100 miljoen dollar gestolen door een zwakte in het aanmaken van sleutels.

![Een kleine kluis met een sleutel ernaast op een houten tafel](/images/spots/beste-kluis.webp "Grote bedragen die je jaren vasthoudt, horen op een eigen wallet")

Wat je ook kiest: schrijf je herstelwoorden op papier, nooit in een screenshot, en deel ze met niemand. Geen enkele exchange, wallet of helpdesk zal er ooit om vragen.

## Conclusie: beste crypto 2026

De beste crypto van 2026 is niet één munt, maar een manier van kijken. Mijn lijst van 2024 leerde me dat de grootste munten in een bull market het meeste opleveren en in een bear market het minste verliezen, en dat de "veelbelovende projecten" meestal maar één seizoen glanzen. Daarom bestaat mijn eigen portfolio in 2026 voor het grootste deel uit Bitcoin en Ethereum, met kleine plukjes in munten die ik snap. Elke maand een vast bedrag, staking aan waar het kan, en verder afblijven.

Wil je beginnen? [Maak een gratis account aan bij Finst](/go/finst), koop een klein bedrag Bitcoin en kijk een maand lang wat het met je doet. Daarna weet je genoeg om de rest van deze lijst op waarde te schatten. **Succes!**
